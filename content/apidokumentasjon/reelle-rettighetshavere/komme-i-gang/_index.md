---
title: Komme i gang
description: Komme i gang med å ta i bruk tjenester for Register over reelle rettighetshavere
weight: 100
---

## Innledning
Denne siden gir praktisk informasjon om hvordan du kjapt kommer i gang med å ta i bruk tjenester for Register over reelle rettighetshavere.  
Når det gjelder våre tilgangsstyrte tjenester vil du få informasjon om hvem som kan få tilgang og hvordan du kan bestille tilgang.  
Videre vil vi beskrive hvordan du skal forholde deg til maskinporten som mekanisme for autentisering/autorisasjon for tjenestene.

## Hvem kan få tilgang til tilgangsstyrte tjenester?
Nedenfor ser du hvilke aktører som i følge forskrift til lov om register over reelle rettighetshavere eller hvitvaskingsloven vil være berettiget til å få tilgang til våre tjenester.

### Offentlige myndigheter nevnt i forskriften § 3-11:

[Lovdata - Forskrift til lov om register over reelle rettighetshavere](https://lovdata.no/dokument/SF/forskrift/2021-06-21-2056?q=reelle%20rettighetshavere)

a) politi- og påtalemyndighet  
b) enheten for finansiell etterretning ansvarlig for å motta opplysninger om mistenkelige forhold etter hvitvaskingsloven § 26  
c) skattemyndigheter  
d) tilsynsmyndigheter for rapporteringspliktige etter hvitvaskingsregelverket  
e) andre myndigheter med ansvar for å etterforske og påtale hvitvasking, primærforbrytelser og terrorfinansiering  
f) andre myndigheter med ansvar for sporing, båndlegging og inndragning av utbytte  
g) sikkerhetsmyndigheten  
h) tilsynsmyndighet for stiftelser

### Rapporteringspliktige etter hvitvaskingsloven § 4 første ledd bokstav a, b, c, e, g, h til k, n og o:

a) bank  
b) kredittforetak  
c) finansieringsforetak  
e) e-pengeforetak  
g) betalingsforetak og andre som har rett til å yte betalingstjenester  
h) verdipapirforetak  
i) forvaltningsselskap for verdipapirfond  
j) forsikringsforetak  
k) foretak som driver forsikringsformidling som ikke er gjenforsikringsmegling  
n) forvalter av alternative investeringsfond  
o) låneformidlingsforetak

## Hvordan bestiller jeg tilgang til tjenester?
Hvis du vurderer at din virksomhet oppfyller kriteriene for å få tilgang til våre tilgangsstyrte tjenester må du sende en epost til opendata.rrh@brreg.no. I eposten opplyser du om følgende:
* Virksomhetens organisasjonsnummer
* Virksomhetens navn
* Navn, epost-adresse og telefonnummer for kontaktperson
* Hvilken hjemmel til utvidet tilgang virksomheten faller inn under (se over for informasjon om hvem som kan få tilgang)
* Hvis tilgangen gjelder testmiljø må du i tillegg oppgi hvilken ip-adresse dere kommer fra da tjenestene i test har ip-filtrering

## Jeg har fått tilgang, hva gjør jeg nå?
Når du har fått en bekreftelse fra Brønnøysundregistrene om at du har fått tilgang til våre tjenester vil neste steg være å gjennomføre nødvendige bestillinger og oppsett i maskinporten.   
Vi har laget en [kortfattet veiledning for integrasjon mot maskinporten]({{<ref "maskinporten-veiledning.md">}}).  
Vi forutsetter at du i tillegg til å lese vår veiledning grundig setter deg inn i Digdir sin egen [dokumentasjon for maskinporten](https://docs.digdir.no/maskinporten_guide_apikonsument.html).

## Ta i bruk tjenestene
Når du har fått tilgang fra Brønnøysundregistrene, og du har gjennomført nødvendige bestillinger og oppsett av klient i maskinporten er du klar til å benytte våre tjenester.  
Det naturlige neste steget er å sette deg inn i API-dokumentasjonen. Du kan feks finne dokumentasjon for Oppslagstjenester [her]({{<ref "..\oppslagstjenester\_index.md">}}).  
